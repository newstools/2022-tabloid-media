<img decoding="async" class="alignnone size-large wp-image-70341" src="https://sp-ao.shortpixel.ai/client/to_webp,q_glossy,ret_img,w_696,h_709/https://tabloidmedia.co.za/wp-content/uploads/2022/04/PG-8-1-1005x1024.jpg" alt="" width="696" height="709" srcset="https://sp-ao.shortpixel.ai/client/to_webp,q_glossy,ret_img,w_1005/https://tabloidmedia.co.za/wp-content/uploads/2022/04/PG-8-1-1005x1024.jpg 1005w, https://sp-ao.shortpixel.ai/client/to_webp,q_glossy,ret_img,w_393/https://tabloidmedia.co.za/wp-content/uploads/2022/04/PG-8-1-393x400.jpg 393w, https://sp-ao.shortpixel.ai/client/to_webp,q_glossy,ret_img,w_768/https://tabloidmedia.co.za/wp-content/uploads/2022/04/PG-8-1-768x783.jpg 768w, https://sp-ao.shortpixel.ai/client/to_webp,q_glossy,ret_img,w_150/https://tabloidmedia.co.za/wp-content/uploads/2022/04/PG-8-1-150x153.jpg 150w, https://sp-ao.shortpixel.ai/client/to_webp,q_glossy,ret_img,w_300/https://tabloidmedia.co.za/wp-content/uploads/2022/04/PG-8-1-300x306.jpg 300w, https://sp-ao.shortpixel.ai/client/to_webp,q_glossy,ret_img,w_600/https://tabloidmedia.co.za/wp-content/uploads/2022/04/PG-8-1-600x611.jpg 600w, https://sp-ao.shortpixel.ai/client/to_webp,q_glossy,ret_img,w_696/https://tabloidmedia.co.za/wp-content/uploads/2022/04/PG-8-1-696x709.jpg 696w, https://sp-ao.shortpixel.ai/client/to_webp,q_glossy,ret_img,w_1068/https://tabloidmedia.co.za/wp-content/uploads/2022/04/PG-8-1-1068x1088.jpg 1068w, https://sp-ao.shortpixel.ai/client/to_webp,q_glossy,ret_img,w_412/https://tabloidmedia.co.za/wp-content/uploads/2022/04/PG-8-1-412x420.jpg 412w, https://sp-ao.shortpixel.ai/client/to_webp,q_glossy,ret_img,w_824/https://tabloidmedia.co.za/wp-content/uploads/2022/04/PG-8-1-824x840.jpg 824w, https://sp-ao.shortpixel.ai/client/to_webp,q_glossy,ret_img,w_356/https://tabloidmedia.co.za/wp-content/uploads/2022/04/PG-8-1-356x364.jpg 356w, https://sp-ao.shortpixel.ai/client/to_webp,q_glossy,ret_img,w_1159/https://tabloidmedia.co.za/wp-content/uploads/2022/04/PG-8-1.jpg 1159w" sizes="(max-width: 696px) 100vw, 696px" />KUBUKEKA seyiya ngokukhanya indlela phakathi kwamaqembu okulindeleke ukuthi kucace ngombango wendaba yokuqala neyesibili ku-DStv Premiership njengoba sezihubela sakusha ngokusongwa kwesizini ka-2021/2022. Ngaphandle kombango wendawo yesibili neyokuqala akhona namanye amaqembu azabalazela ukuthi okungenani abalwa nangu-8 okuqala aphezulu okuze azibekisele indawo ku-Top 8. Amanye amaqembu adlalela ukuthi okubalulekile abalwe namaqembu okulindeleke ukuthi aphinde abonakale kulesi sigaba esikhulu sePremier Soccer League ngesizini ka-2022/2023. Amanye amaqembu alwela ukuthi angabalwa nalowo okulindeleke ukuthi elinye lawo ligencwe yimbazo ngokusongwa kwesizini, noma ayodlala emidlalweni yokuhlunga phakathi kophumayo neqembu elisha elingenayo kulesi sigaba. Imidlalo yakamuva nje ikhombise ukuthi kubukeka kuwumqansa kumaqembu alandela iMamelodi Sundowns okuyiyona eqhwakele esicongweni seDStv Premeirship njengoba ivule igebe elikhulu lamaphuzu. Amaqembu asembangweni ngemuva kweSundowns okulindeleke ukuthi elinye lawo lisonge isizini likunombolo 2, yiRoyal AM, yiKaizer Chiefs, yiCape Town City kanye ne-Orlando Pirates. Amanye amaqembu okulindeleke ukuthi okungenani ajabulise abalandeli bawo ngokuba yinyxenye yeTop 8,Â  yiStellenbosch, AmaZulu FC, yiSuperSport United kanye neGolden Arrows ukukha nje phezulu. Kulempelasonto (Ephreli 16) kulindeleke ukuthi kusiphuke izidindi emdlalweni ozokuba phakathi kwaMaZulu neMaritzburg United, eMoses Mabhida Stadium, eThekwini, ngo- 3 ntambama. Akwaziwa mbhantshi kujiya emdlalweni ozokuba phakathi kweSekhukhune United neTS Galaxy eMakhulong Stadium, Tembisa, ngo-3 ntambama. Kuzoshuba phakathi kweCape Town City FC neRoyal AM, eCape Town Stadium, eKapa, ngo-5 ntambama. Iyolala ibonene phakathi kweKaizer Chiefs neSuperSport United emdlalweni ozokuba seFNB Stadium, eGoli, ngo-7.30 ebusuku ngawo uMgqibelo. Ngesonto (Ephreli 17) akwaziwa ukuthi izala nkomoni phakathi kweChippa United neStellenbosch, eSisa Dukashe Stadium, eMdantsane, ngo-3 ntambama.