UKUNGAYITHOLI inhlonipho kweziteshi zomphakathi elinganayo nezithathwa njengezinkulu umsakazi weVibe FM uthi unephupho lokuwuqeda lowo mqondo emphakathini nakweminye imikhakha uma khulunywa ngeziteshi zemisakazo. UNomfundo Phoswa (25) waziwa ngoNommyP uMkabayi kaMakhosazana ohlelweni iThe Weekend Shakedown alushayela ngokubambisana no Thabiso “UncleTha” Luthuli esiteshini somsakazo iVibe FM lokhu ukusho ngesikhathi enengxoxo naleli phephandaba kulandela amagalelo akhe kulesi siteshi asezakhele ugazi kanye nabalandeli. Lomsakazi onekhono eliyisimangaliso kodwa othi bekungasilona iphupho lakhe lokuba ngumsakazi uzalelwa, eLindelani, enyakatho yeTheku, wakhulela eNtuzuma kanye naseNorthdale  eMgungundlovu. “Ngenxa yomsebenzi wabazali bami ngangihlezi ngishintsha izikole cishe minyaka yonke. Isikole engaphothula kuso ifundo yasemazingeni aphansi yisePaul Sykes, imfundo yami yamabanga aphezulu ngayiphothula eMgungundlovu nokuyilapho ngaphasa ngamalengiso. Ngisuke lapho ngaya e-UKZN ngenza izifundo ze Law iLLB (zoMthetho) eHoward College kodwa angiqedanga ngenxa yezimo ezithile, ngagcina kunyaka wesithathu. Njengamanje ngibhalise e-Unisa ngesifiso sokuqedela iDegree yami,”kusho uNommyP. Echaza ngephupho lakhe njengoba esezwakala ngemuva kombhobho esakaza, uthe: “Kwakungelona iphupho lami ukuba umsakazi. Engangikufisa ukubawumethuli wezinhlelo kuthelevishini. Ngaqala ngimncane ukuhamba ama Audition (inhlolokhono) koYotv no Hectic 9/9. Kuthe ekukhuleni kwami ngaqala ngahamba ama Auditions eSABC 3 presenter search kusukela ngo- 2015, iMoja love, iMtv Vj search, iChannel O, i-Live Amp namanye amaningi. Futhi ngizamile ukungena emkhakheni wokulingisa”. “Ngesikhathi ngikhula benguwuthanda umsakazo kodwa angikaze ngizibone ngiwuMsakazi kuze kwaba wunyaka ka- 2020. Kuthe kuqala iCorona Virus ngaba nengcindezi enkulu njengoba ngibuye ngihaqwe isifo seDepression and anxiety. Ekuqaleni kweCorona kwaba nzima kakhulu kumina ikakhulukazi njengoba iCabin fever yayenza izinto zibe nzima kakhulu. Ngase ngiphelelwa ama-Activities okuqhuba isikhathi. Ngacabanga ukwenza iPodcast. Kodwa ngenxa yokungabi nazo izinsiza ngagcina ngicela umzala wami owayeneminyaka emihlanu ngaleso sikhathi ukuthi angishuthe ngisakaza. Ngibe sengiyithumela ezinkundleni zokuxhumana ngathola okukhulu ukukhuthazwa, ngaleyondlela ngibe sengixilisa umqondo wami ekubeni umsakazi. Kusukela lapho kwaba yiphupho lami ukuba umsakazi. Ngo June 2021 Ngangenela iEast coast presenter search kodwa angiphumelelanga,”kusho uNommyP. Uqhube wathi akakaze akufundele ukusakaza kangangokuthi uze wathola ithuba lokufunda esikoleni sika DJ Sbu lapho ebone khona ukuthi wayedalelwe ukuba wumsakazi. Ngaphandle kwalokho unezifundo kwezoMthetho futhi asaqhubeka nazo. Abasakazi  athe ukhule ebukela kubona nokuyibona athe bayamgqugguzela u-Alex Mthiyane, uJacinta Ngobese kanye no Mlwazet athe umaze manje eVibe fm. “Ngaphandle kwalokho ngagqugquzelwa abantu engisondeleni nabo ikakhulukazi uMnuz Khulekani Kubheka, abantu engikhonza nabo, umndeni wami kanye nabangani bam bakuSocial media ikakhulukazi kuFacebook noInstagram. KuVibe fm ngenza uhlelo olobizwa nge The Weekend Shakedown no zakwethu Thabiso “UncleTha Luthuli. Lungena njalo ngeMigqibelo kusukela ku-4 ntambama kuyaku-7ebusuku,”usho kanje. “Njengoba ngiyinxenye yethimba leVibe FM ngizizwa ngijabulile kakhulu njengoba kwiTop 10 yenhlolokhono yimina ngedwa owayengakaze asakaze futhi anginaso istifiketi seRadio kodwa ngakwazi ukudla umhlanganiso. Kodwa futhi ngizwa ingcindezi kakhulu njengoba ngikhule ngiwulalela kakhulu lomsakazo kanti ngiyalazi izinga labasakazi bakhona kanye nezinga lomsebenzi wase Vibe fm,”usho kanje ephawula ngokuba yingxenye yethimba lalomsakazo. Ngifisa ukuletha izinga leziteshi ezinkulu eNingizimu Afrika njengo Metro FM,Ukhozi kanye neGagasi kwiCommunity radio. Nami isifiso sami ukuba wumsakazi kwezinye zeziteshi ezinkulu eNingizimu Afrika nokuyilapho ngiyozibona khona ukuthi sengikhulile njengomsakazi. Ngibukela kakhulu kuAlex Mthiyane negalela lakhe kwezokusakaza kanti ngiyafisa ukuthi nami one day (ngelinye ilanga) ngizibone ngisezingeni lakhe. Kuyimanje ngifundiswa izinto eziningi mayelana nomsakazo kanti konke lokho kuzoba usizo ekukhuleni kwami njengomsakazi”. Uthe: “Ngaphandle kokuba umsakazi ngigxile kakhulu kwiTv presenting, yize ngenza izifundo zobummeli ngifuna ukugxila kakhulu kobizo lwami. Ngifuna ukulwela kakhulu ukunakwa kwabantu abakhuluma ngezandla. Kuyisifiso sami ukuthi eNingizimu Afrika iSouth African Sign Language ibe compulsory ezikoleni kanye nasezindaweni zokusebenza”.