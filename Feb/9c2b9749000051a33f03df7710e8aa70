<img class="aligncenter size-medium wp-image-68609" src="https://sp-ao.shortpixel.ai/client/to_webp,q_glossy,ret_img,w_534,h_400/https://tabloidmedia.co.za/wp-content/uploads/2022/02/UMLAZI-3-534x400.jpg" alt="" width="534" height="400" srcset="https://sp-ao.shortpixel.ai/client/to_webp,q_glossy,ret_img,w_534/https://tabloidmedia.co.za/wp-content/uploads/2022/02/UMLAZI-3-534x400.jpg 534w, https://sp-ao.shortpixel.ai/client/to_webp,q_glossy,ret_img,w_1024/https://tabloidmedia.co.za/wp-content/uploads/2022/02/UMLAZI-3-1024x766.jpg 1024w, https://sp-ao.shortpixel.ai/client/to_webp,q_glossy,ret_img,w_768/https://tabloidmedia.co.za/wp-content/uploads/2022/02/UMLAZI-3-768x575.jpg 768w, https://sp-ao.shortpixel.ai/client/to_webp,q_glossy,ret_img,w_150/https://tabloidmedia.co.za/wp-content/uploads/2022/02/UMLAZI-3-150x112.jpg 150w, https://sp-ao.shortpixel.ai/client/to_webp,q_glossy,ret_img,w_300/https://tabloidmedia.co.za/wp-content/uploads/2022/02/UMLAZI-3-300x225.jpg 300w, https://sp-ao.shortpixel.ai/client/to_webp,q_glossy,ret_img,w_600/https://tabloidmedia.co.za/wp-content/uploads/2022/02/UMLAZI-3-600x449.jpg 600w, https://sp-ao.shortpixel.ai/client/to_webp,q_glossy,ret_img,w_696/https://tabloidmedia.co.za/wp-content/uploads/2022/02/UMLAZI-3-696x521.jpg 696w, https://sp-ao.shortpixel.ai/client/to_webp,q_glossy,ret_img,w_1068/https://tabloidmedia.co.za/wp-content/uploads/2022/02/UMLAZI-3-1068x799.jpg 1068w, https://sp-ao.shortpixel.ai/client/to_webp,q_glossy,ret_img,w_561/https://tabloidmedia.co.za/wp-content/uploads/2022/02/UMLAZI-3-561x420.jpg 561w, https://sp-ao.shortpixel.ai/client/to_webp,q_glossy,ret_img,w_1122/https://tabloidmedia.co.za/wp-content/uploads/2022/02/UMLAZI-3-1122x840.jpg 1122w, https://sp-ao.shortpixel.ai/client/to_webp,q_glossy,ret_img,w_80/https://tabloidmedia.co.za/wp-content/uploads/2022/02/UMLAZI-3-80x60.jpg 80w, https://sp-ao.shortpixel.ai/client/to_webp,q_glossy,ret_img,w_160/https://tabloidmedia.co.za/wp-content/uploads/2022/02/UMLAZI-3-160x120.jpg 160w, https://sp-ao.shortpixel.ai/client/to_webp,q_glossy,ret_img,w_265/https://tabloidmedia.co.za/wp-content/uploads/2022/02/UMLAZI-3-265x198.jpg 265w, https://sp-ao.shortpixel.ai/client/to_webp,q_glossy,ret_img,w_530/https://tabloidmedia.co.za/wp-content/uploads/2022/02/UMLAZI-3-530x396.jpg 530w, https://sp-ao.shortpixel.ai/client/to_webp,q_glossy,ret_img,w_1280/https://tabloidmedia.co.za/wp-content/uploads/2022/02/UMLAZI-3.jpg 1280w" sizes="(max-width: 534px) 100vw, 534px" />AKEKHO umuntu onelungelo lokulala nomunye ngaphandle kokuvumelana, akukhethi ukuthi basebudlelwaneni noma cha, noma kukhona akwenzele khona okanye kukhona akuthembisa ukukwenzela khona uma ulala naye.  Lona umyalezo obuhanjiswe amaphoyisa akwaSAPS kwabesifazane ngenkathi amaphoyisa asesiteshini saseMlazi ephume umkhankaso wokuqwashisa ngezigameko zokunukubeza ngokocansi eMlazi Mega City muva nje. Lo mkhankaso uphinde wafaka phakathi nesihlava sokuhlukunyezwa kwabantu besifazane, indlela yokuzivikela kwizigameko zobugebengu kanye nemigudu yokuvulwa kwamacala eziteshini zamaphoyisa. Ugxile kakhulu kubantu besifazane. Ubuqhutshwa amaphoyisa ngokubambisana ne-Umlazi Social Crime Prevention Unit, uMnyango wokuPhepha kanye nokuXhumana koMphakathi KwaZulu-Natal. Kuphinde kwanxuswa izakhamuzi ukuba zibambisane namaphoyisa ekulweni nobugebengu eMlazi. Amaphoyisa namavolontiya alo mkhankaso asabalalise iziqeshana eziqukethe umyalezo nemniningwane ebalulekile, kanye nezinombolo ezibalulekile. Izakhamuzi ziphinde zathola ithuba lokubuza ngezidinga ukuchazeleka ngakho. Kwezinye zezinhlobo zobugebengu okukhulunywe ngazo kubalwa ukudunwa nokwebiwa kwezimoto, ukugqekezwa kwemizi nezindawo zamabhizinisi. Amaphoyisa akhale ngokuthengiswa kotshwala ngokungemthetho okuholela ekwenziweni kunobugebengu. Izakhamuzi zikhuthazwe nangobungozi bokuphatha isamba semali, ukuphatha izikhali, nokuqala izingxabano uma zisezindaweni ezithengisa utshwala. Abesimame baxwayiswa ngokuthi bengashiyi iziphuzo zabo zingagadiwe ngoba izigebengu zizifaka izidakamizwa.