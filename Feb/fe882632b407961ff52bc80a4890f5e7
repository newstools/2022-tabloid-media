<img class="aligncenter size-medium wp-image-69032" src="https://sp-ao.shortpixel.ai/client/to_webp,q_glossy,ret_img,w_700,h_323/https://tabloidmedia.co.za/wp-content/uploads/2022/02/SHOES-700x323.png" alt="" width="700" height="323" srcset="https://sp-ao.shortpixel.ai/client/to_webp,q_glossy,ret_img,w_700/https://tabloidmedia.co.za/wp-content/uploads/2022/02/SHOES-700x323.png 700w, https://sp-ao.shortpixel.ai/client/to_webp,q_glossy,ret_img,w_768/https://tabloidmedia.co.za/wp-content/uploads/2022/02/SHOES-768x355.png 768w, https://sp-ao.shortpixel.ai/client/to_webp,q_glossy,ret_img,w_150/https://tabloidmedia.co.za/wp-content/uploads/2022/02/SHOES-150x69.png 150w, https://sp-ao.shortpixel.ai/client/to_webp,q_glossy,ret_img,w_300/https://tabloidmedia.co.za/wp-content/uploads/2022/02/SHOES-300x139.png 300w, https://sp-ao.shortpixel.ai/client/to_webp,q_glossy,ret_img,w_600/https://tabloidmedia.co.za/wp-content/uploads/2022/02/SHOES-600x277.png 600w, https://sp-ao.shortpixel.ai/client/to_webp,q_glossy,ret_img,w_696/https://tabloidmedia.co.za/wp-content/uploads/2022/02/SHOES-696x322.png 696w, https://sp-ao.shortpixel.ai/client/to_webp,q_glossy,ret_img,w_909/https://tabloidmedia.co.za/wp-content/uploads/2022/02/SHOES-909x420.png 909w, https://sp-ao.shortpixel.ai/client/to_webp,q_glossy,ret_img,w_989/https://tabloidmedia.co.za/wp-content/uploads/2022/02/SHOES.png 989w" sizes="(max-width: 700px) 100vw, 700px" />BAWUQALE kahle unyaka abafundi basezikoleni ezahlukene zaseNanda abahlomule ngemifaniswano yesikole ohlelweni i-Operation Sukuma Sakhe kaMasipala weTheku, egqugquzela osomabhizinisi nabezinhlangano zomphakathi ukuba zibambe iqhaza ekuthuthukiseni imiphakathi. Kwezinye zezikole ezinabafundi abahlomule ohlelweni lwaku-wadi 54 oludle imali elinganiselwa ku-R40 000, kube iNkosibomvu High, Fairbreeze Sexondary neMboniseni Higher Primary. Abafundi bathole izicathulo, amahembe, amabhulukwe, amajezi nokunye. Uhlelo luhlomulise abafundi abaphuma emakhaya adonsa kanzima. OnguMxhumanisi kule wadi uMnuz Sam Ntombela, uthe lolu hlelo balwenza minyaka yonke ngenhloso yokuphungula umthwalo kubazali kwazise le ndawo ihlaselwe ububha. “Esikwenzayo kulawulwa iminikelo esisuke siyithole ngaleso sikhathi, kubekwe phambili abafundi abaswele kakhulu,” kusho uNtombela. Ubonge kwiVumani Civil, Larfage kanye noMnuz Vadi Govender abanikele emkhankasweni wakulo nyaka. Omunye wabafundi abahlomulile uNobuhle Mngomezulu owenza uGrade 11 eNkosibomvu High, ubonge ngomnikelo wangeza ngokuthi uzokhuthaza abafundi ukuba bengasibalekeli isikole. Owake waba uSihlalo kamasipala uMnuz Loganathan Naidoo obethamele umcimbi, uthe kusemqoka ukuthi kube nezinhlelo eziningi ezifana nalolu ukuze kuzosizakala abafundi abaningi, kube yibo abaguqula izimo zasemakhaya kwazise imfundo iyona evula imnyango emningi. “Kubafundi abahlomulile ngibona odokotela, abameli, nomengameli bakusasa. Ngaphandle kwemfundo, amaphupho ayishabalala. Akukho okuyofezeka,” kusho uNaidoo.