<img class="aligncenter size-medium wp-image-69027" src="https://sp-ao.shortpixel.ai/client/to_webp,q_glossy,ret_img,w_700,h_350/https://tabloidmedia.co.za/wp-content/uploads/2022/02/Taxis-700x350.jpg" alt="" width="700" height="350" srcset="https://sp-ao.shortpixel.ai/client/to_webp,q_glossy,ret_img,w_700/https://tabloidmedia.co.za/wp-content/uploads/2022/02/Taxis-700x350.jpg 700w, https://sp-ao.shortpixel.ai/client/to_webp,q_glossy,ret_img,w_768/https://tabloidmedia.co.za/wp-content/uploads/2022/02/Taxis-768x384.jpg 768w, https://sp-ao.shortpixel.ai/client/to_webp,q_glossy,ret_img,w_150/https://tabloidmedia.co.za/wp-content/uploads/2022/02/Taxis-150x75.jpg 150w, https://sp-ao.shortpixel.ai/client/to_webp,q_glossy,ret_img,w_300/https://tabloidmedia.co.za/wp-content/uploads/2022/02/Taxis-300x150.jpg 300w, https://sp-ao.shortpixel.ai/client/to_webp,q_glossy,ret_img,w_600/https://tabloidmedia.co.za/wp-content/uploads/2022/02/Taxis-600x300.jpg 600w, https://sp-ao.shortpixel.ai/client/to_webp,q_glossy,ret_img,w_696/https://tabloidmedia.co.za/wp-content/uploads/2022/02/Taxis-696x348.jpg 696w, https://sp-ao.shortpixel.ai/client/to_webp,q_glossy,ret_img,w_840/https://tabloidmedia.co.za/wp-content/uploads/2022/02/Taxis-840x420.jpg 840w, https://sp-ao.shortpixel.ai/client/to_webp,q_glossy,ret_img,w_1024/https://tabloidmedia.co.za/wp-content/uploads/2022/02/Taxis.jpg 1024w" sizes="(max-width: 700px) 100vw, 700px" />KUCISHE kwabheda izinhlelo ngoLwesibili ngesikhathi kufufusa isiteleka sabamatekisi obekufanele siqale ngalo uLwesibili eThekwini. Umhlangano ophuthumayo obusebusuku bangoMsombuluko  phakathi kobuholi bukaMasipala weTheku nabanikazi bamatekisi baseThekwini yiwona ophume nesisombululo sokugwema umbhikisho wamatekisi. NgoMsombuluko, uMnuz Yusuf Khaliva, oyiPhini likaSihlalo weThekwini Metro Taxi Council, ube memezele ukuthi wonke amatekisi angaphansi kososeshini babo ngeke asebenze ngoLwesibili. Uthe lokhu bekudalwe ukuboshwa “okungafanele” kwamatekisi abo ngamaphoyisa kaMasipala weTheku. Nokho, ngoMsombuluko ebusuku, uKhaliva utshele abemithombo yezindaba ukuthi bahlangane nobuholi beDolobha basihoxisa isiteleka. “Sikwazile ukuxazulula zonke izinkinga nemeya namaphoyisa kamasipala,” usho kanje. “Sizosebenza.” NgoLwesibili ekuseni, amatekisi aseDolobheni abesebenza njengokujwayelekile nengcindezi seyehlile kumaphasenja. Yizinkulungwane zabagabeli obekulindeleke ukuthi zisale dengwane kuphazamiseke nezinhlelo zemisebenzi ngenxa yesiteleka ebesihlongozwa yilomkhandlu wamatekisi ohlanganisa izifunda ezinhlanu zaseThekwini, ezihlanganisa amalokishi amakhulu edolobha afana naKwaMashu, Phoenix, Umlazi, KwaNdengezi, ePinetown, eClermont, KwaDabeka, eMolweni kanye neDurban Central. “Sithanda ukuxolisa kubagibeli bethu ngokubashiya bedangele ngale ndlela kodwa indlela umasipala (weTheku) owenza ngayo ikhombisa ukuthi awunandaba nabagibeli. Uzothola ukuthi itekisi yaseMlazi egcwele abantu izomiswa iboshwe ishiye abagibeli bevaleleke phakathi nomgwaqo,” usho kanje ngaphambi kokuba babe nomhlangano nezikhulu zikaMasipala weTheku. Ziningi izinkinga abanikazi bamatekisi abathi babhekene nazo namaphoyisa kaMasipala weTheku, bathi phakathi kwazo wudaba lokuqhubeka  nokuboshwa kwamatekisi abo. UKhaliva uthe abanikazi bamatekisi balahlekelwa yimali eningi ngezimoto zabo eziphethwe yidolobha. “Amatekisi aboshelwa ukuthola izimvume, ama-disc futhi awakulungele ukuba semgwaqweni. Siyavuma ukuthi (izimoto) ezingafanelekile ukuba semgwaqweni kufanele ziboshwe, nokho zithathwa (zihambe) amasonto alandelane kuyilapho abanikazi kufanele bakhokhe izitolimende (ngetekisi) elingalethi mali,” usho kanje. UKhaliva usole umasipala “nge-double standards” ngokuthi uhlale ucela izimvume kubashayeli bawo kodwa ungabuzi okufanayo kubashayeli be-e-hailing. Uthe:”Mhlawumbe kufanele sithole i-app ukuze siyeke ukuhlukumezeka sifunwa izimvume.” Akukhona okokuqala ososeshini baseThekwini bemisa ukusebenza kwabo ngenxa yokuboshwa kwamatekisi abo. Abagibeli bazwakalise ukukhathazeka ezinkundleni zokuxhumana ngokuthi bazohlukunyezwa uma begibela ama-e-hailing cab, ama-lift nezinye izinhlobo zokuthutha uma beya emsebenzini. UKhaliva uthe abahambisani nokusatshiswa kwabagibeli. “Phambilini bekunezigebengu ezisabisa abagibeli. Umsebenzi wethu wukugcina amatekisi ethu esekhaya, akukho okudlula lokho,” usho kanje. UKhaliva uthe sebecele umhlangano nobuholi beDolobha kusukela ngoLwesine olwedlule ukuze badingide lolu daba kodwa lutho (njengoba uze wahlalt ngoba sebememezele isiteleka). Uthe ngethemba ukuthi isiteleka sanamuhla sizophoqa iDolobha ukuthi lingene etafuleni lezingxoxo (usho kanje ngaphambi kokuhlala etafuleni lezingxoxo. Uthe isiteleka bekuhloswe ukuthi sidonse usuku olulodwa kuphela. Ngokusho kukaKhaliva emva komhlangano kuvunyelwane ngokuthi isiteleka basimise, amatekisi aqhubeke nokusebenza ngendlela ejwayelekile. Uthe kuvunyelwene ukuthi udaba lokuthathwa kwamatekisi ngenxa yokuthi azikho izimvume luzomiswa kuze kube kuyalungiswa, ama- disc ngeke esaxetshulwa ematekisini futhi amathikithi atholwa abashayeli bamatekisi ngeke esamba eqolo.