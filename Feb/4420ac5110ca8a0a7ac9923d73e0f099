<img class="aligncenter size-medium wp-image-68885" src="https://sp-ao.shortpixel.ai/client/to_webp,q_glossy,ret_img,w_700,h_340/https://tabloidmedia.co.za/wp-content/uploads/2022/02/Front-700x340.jpg" alt="" width="700" height="340" srcset="https://sp-ao.shortpixel.ai/client/to_webp,q_glossy,ret_img,w_700/https://tabloidmedia.co.za/wp-content/uploads/2022/02/Front-700x340.jpg 700w, https://sp-ao.shortpixel.ai/client/to_webp,q_glossy,ret_img,w_1024/https://tabloidmedia.co.za/wp-content/uploads/2022/02/Front-1024x497.jpg 1024w, https://sp-ao.shortpixel.ai/client/to_webp,q_glossy,ret_img,w_768/https://tabloidmedia.co.za/wp-content/uploads/2022/02/Front-768x373.jpg 768w, https://sp-ao.shortpixel.ai/client/to_webp,q_glossy,ret_img,w_1536/https://tabloidmedia.co.za/wp-content/uploads/2022/02/Front-1536x746.jpg 1536w, https://sp-ao.shortpixel.ai/client/to_webp,q_glossy,ret_img,w_150/https://tabloidmedia.co.za/wp-content/uploads/2022/02/Front-150x73.jpg 150w, https://sp-ao.shortpixel.ai/client/to_webp,q_glossy,ret_img,w_300/https://tabloidmedia.co.za/wp-content/uploads/2022/02/Front-300x146.jpg 300w, https://sp-ao.shortpixel.ai/client/to_webp,q_glossy,ret_img,w_600/https://tabloidmedia.co.za/wp-content/uploads/2022/02/Front-600x291.jpg 600w, https://sp-ao.shortpixel.ai/client/to_webp,q_glossy,ret_img,w_696/https://tabloidmedia.co.za/wp-content/uploads/2022/02/Front-696x338.jpg 696w, https://sp-ao.shortpixel.ai/client/to_webp,q_glossy,ret_img,w_1392/https://tabloidmedia.co.za/wp-content/uploads/2022/02/Front-1392x676.jpg 1392w, https://sp-ao.shortpixel.ai/client/to_webp,q_glossy,ret_img,w_1068/https://tabloidmedia.co.za/wp-content/uploads/2022/02/Front-1068x519.jpg 1068w, https://sp-ao.shortpixel.ai/client/to_webp,q_glossy,ret_img,w_865/https://tabloidmedia.co.za/wp-content/uploads/2022/02/Front-865x420.jpg 865w, https://sp-ao.shortpixel.ai/client/to_webp,q_glossy,ret_img,w_1600/https://tabloidmedia.co.za/wp-content/uploads/2022/02/Front.jpg 1600w" sizes="(max-width: 700px) 100vw, 700px" />UKUZIMISELA komphakathi waku-Ward 83, eMlazi, ngokuqinisekisa ukuthi uyayihambela imihlangano kuyizinkomba zokuthi ulangazelele ukubona le-wadi ithuthuka. Ngaphandle kwentuntuthuko ubugebengu obubonakala kuwuhlupha umphakathi kubonakala kuzoba yinto yayizolo ngenxa yokubambisana okubonakalayo phakathi kwekhansela lewadi, uKhansela Bheki Mngwengwe (osesithombeni), naye uncoma ubudlelwabo obuhle anabo nomphakathi. Lokhu kugqame kakhulu emihlanganweni ikhansela eselike layibamba nomphakathi kusukela laqokelwa kulesi sikhundla ngemuva kokhetho lohulumeni basekhaya obelungoNovemba nyakenye. Eminye yalemihlangano ibingempelasonto esiphuma kuyo lapho bekudingidwa kabanzi ngamasu angabayisixazululo ekulweni nobugebengu kule wadi okuyinto ehlalise lobhojozi umphakathi. Egxoxweni ekhethekile noKhansela Mngwengwe ngemuva kokuhlanganisa izinsuku ezingaphezulu kuka-40 ehlezi esihlalweni sokuba yikhansela angene kulesi sikhundla ngethikithi le-African National Congress (ANC) uthe, “Sengibenemihlangano embalwa emva kokhetho nalapho bengikhuluma ngezinto ezahlukene. Umhlangano wami wokuqala ubungowewadi obuhlangise wonke umphakathi obe ngemuva kokhetho lapho besihlahla khona inqubo entsha esizosebenza ngayo. Okunye esivumelane ngakho ukuqinisa  izinhlelo zokuxhumana ngokuthi sakhe ama area committees (amakomidi ezigceme) azosebenzisana nomphakathi eduze”. Ngokusho kwakhe uKhansela Mngwengwe ukuba yimpumelelo kwemihlangano asuke  njengekhansela eyibizile nokufika ngobuningi bomphakathi kuyizinkomba zokuthi buhle ubudlelwano phakathi kwakeh nomphakathi. “Ingxaki esibhekene nayo wudaba lokunqanyulwa kwamanzi ebusuku akwehli kahle emphakathini kodwa ubuholi nomkhandlu sebengenelele ukuthola isixazululo. Umphakathi aweneme ngezinga lokwenyuka kobugebengu,”kusho uKhansela Mngwengwe. Uqhube wathi, umphakathi unxusa ukuba bangenelele ngokushesha ezintweni ezithinta intuthuko ikakhulukazi entweni ethinta amanzi, ugesi , ukuthuthwa kwemfucuza kanye nokuvuselelwa kwengqalasizinda nezindlu. “Sinezinhlelo esiphezu kwazo zokuthuthukisa amakhona kubantu abasha,”usho kanje. Kulempelasonto esiphuma kuyo ukhansela uMngwengwe ube nemihlangano emibili yomphakathi ngokwehlukana kwezindawo obumayelana nokudlanga kobugebengu nobekukhethwa kuyo amakomiti amasha azosebenza nomphakathi ukulwisana nobugebengu, iCPF. Umhlangano wokuqala ubusesontweni emva kwasekiliniki esigcemeni kwa L lapho bekulindeleke khona umphakathi wakulesi sigceme okuyiKhuthala neCwebezela kanye neJ2. Ngemuva kwalomhlangano ube nomunye nomphakathi nomphakathi wakwa H ohlananisa, ingxenye ka J kanye noM obusehholo lomphakathi kwa-M nakhona bekuwudaba oluthinta ubugebengu. Khonamanjalo kubikwa ukubugebengu obudla umunye izigebengu kuthiwa zicanasa emini kabha esikoleni samabanga aphezulu eMzwamandla esigcemeni kwaM kuleli lokishi. Kuthiwa izinswelaboya zingena emagcekeni esikole ziphuce izingane imali. Omunye wesakhamuzi somphakathi ezinkundleni zokuxhumana sithe okuyikhasi lewadi sithe, “Lento mphakathi izogcina ikhiphe isidumbu, nothisha ngeke benze lutho, nyakaza mphakathi akubanjiswaneni, “sonqoba simunye” lento isidinga zonke iziphathimandla zezemfundo”. Kona kuyihlazo ukuthi into yomphakathi njengesikole ibe inkundla yezigebengu, ukuthi lento yezikole, noma yobugebengu ezikoleni uhulumeni akayinaki, kunongqongqoshe wamaphoyisa nowezemfundo, abaphawuli lutho ngezinto ezinje, bavela ngoba sekuvele kumathelevishini, lapho sekubulewe uthisha noma umfundi, akekho ongazi ukuthi izikole izindawo zokudayiswa kwezidakamizwa, soze sivalwe isikole kuyima usukuma umphakathi,”sisho kanje lesi sakhamuzi.