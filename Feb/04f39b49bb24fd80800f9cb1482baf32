KULINDELEKE ukuthi kube nguqina thambo emdlalweni wokudlulela esigabeni esilandelayo seNedbank Cup ozokuba phakathi kweRoyal AM neCape Town City ngoMgqibelo, Chatsworth Stadium, ngo-3 ntambama. Azotholana nje lamaqembu iThwihli Thwahla izobe ifuna ukubuyisa izinduku kuma-Citizens zomdlalo weDStv Premiership zango-agasti 25 lapho yashaywa khona ngo-2-1. Ngakolunye uhlangothi ama-Citizens wona azobe ezimisele ukuqhubeka lapho egcine khona kule nkundla yaseChatsworth. Olunye udaba olusematheni kubathandi bezemidlalo oluthi iTS Galaxy ingakuphinda yini lokho kokushaya iKaizer Chiefs iphinde iyivikele lendebe? Umdlalo walamaqembu omabili kulindeleke nawo ukthi ube ngoMgqibelo, Febhruwari 12, eFNB Stadium, eGoli, ngo-6 ntambama. IChiefs izobe ihlanganisa iminyaka engu-20 ikulomqhudelwano esiwunqobe izikhawu ezingu-14 njengoba kulempelasonto izobhekana neqembu elayihlula kabuhlungu kwifayineli ngo-2019. Umzuliswano wamaqembu angu-32 kulomqhudelwano uqale ngoFebhuwari 4 ngomdlalo obuphakathi kwe-University of Pretoria neCippa United.Kunqobe i-University of Pretoria ngo-2-0. Amakhosi azobe ezingela isicoco sokuqala seNedbank Cup selokhu agcina ukunqoba ngo-2013 ngaphansi kwesandla sikaStuart Baxter. Womabili lamaqembu asanda kutholana emdlalweni weDStv Premiership obungo-Agasti 22 nowaphela ngo-0-0. Amaqembu asezibekisele indawo kuLast 16 yiSwallows, yi-Orlando Pirates, yi-University of Pretoria, Tshakhuma Tsha Madzivhandila (TTM) kanye neMamelodi Sundows.  ISwallows izibekisele indawo ngemuva kokushaya ngo-2-1 i-TS Sporting, iPirates iphunyeke ngembobo yenaliti ka-1-0 kuMaZulu FC, i-University of Pretoria ithole ithikithi lokudlulela phambili ngokushaya iChippa United ngo-2-0,iTshakhuma 1 (7) -1 (6) Golden Arrrows.  Izolo ngoLwesithathu kushaye isikhathi sokugaya iphephandaba ungakatholakali umphumela wemidlalo ehlanganisa obuphakathi kweVenda Football Academy ne-African All Stars,kanye nobuphakathi kweMaritzburg United neSupersport United esilobe kulindeleke ukuthi uqale ngo-6 ntambama. IMamelodi Sundowns izibekisele indawo ngemuva kokunenebula iRichards Bay FC ngo-4-0. Cishe kuyo yonke lemidlalo esidlaliwe wonke amaqembu abesebenza ngokuzikhandla ukukhombisa ukuthi asilambele lesi sicoco seNedbank Cup.  Imidlalo elandelayo yeNedbank Cup: February 11: Uthongathi v Summerfield Dynamos (3pm), Stellenbosch v Baroka (6pm) February 12: Â NC Professionals v Mathaithai (3pm), Platinum City Rovers v Sekhukhune United (3pm), Royal AM v Cape Town City (3pm), Kaizer Chiefs v TS Galaxy (6pm) February 13: Black Eagles v Sivutsa (3pm), Marumo Gallants v Santos (3pm), Sinenkani v Free State Stars (3pm)Chatsworth Stadium(Durban)