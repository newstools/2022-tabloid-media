KUBE yinjabulo emphakathini waseNtuzuma enyakatho yeTheku ngesikhathi owayisiphekepheke somdlali kunobhutshuzwayo ebuyisela kuwo ngezinto zokudlala ezikoleni ezingu-8 zakulendawo akhulela kuyo. UNjabulo Manqaba obe yi-2021/22 MTN8 Last Legend Standing unikezele ngezinsiza zebhola zenani lika-R80 000 ezikoleni eziyisishiyagalombili ezisemphakathini waseNtuzuma njengengxenye yokubonga umphakathi owamkhulisa futhi wamsekela kuwo wonke umsebenzi wakhe webhola. I-Last Legend Standing yethulwe ngesizini ka-2021/22 yomqhudelwano weMTN8. Lolu hlelo bekuwukukhulisa umsebenzi wokunikela owenziwa ngezinhlelo ezikhona zeMTN8. Abadlali abayisishiyagalombili be-MTN8 Legends babelwa iqembu elivela emaqenjini abambe iqhaza kulo mqhudelwano futhi baqhudelana ngesikhathi semidlalo. UManqana uphinde wabamba umqhudelwano webhola lomkhumulajezi wentsha yaseNtuzuma ukuze intsha iveze amakhono namakhono ayo. Lo mqhudelwano uzoba obuseNanda Newtown A Stadium. “KwaMTN sikholelwa ekunikezeni amathuba athuthukisa izimpilo zamakhasimende ethu nemiphakathi esisebenza kuyona. Njengoba iDream Bags enikelwe nguNjabulo Manqana ezikoleni namuhla, sithemba ukuthi izonika izingane ithuba lokucija ikhono lazo lebhola futhi zigcine zifinyelele ezingeni lokudlala kuPremier League njengoLegend wethu uNjabulo Manqana,” kusho uNomsa Mazibuko, oyiGM: Brand and Communications, MTN SA. Kulomcimbi wonikezela ngezinsiza kukaNjabulo owaduma kakhulu Lamontville Golden Arrows naku-Orlando Pirates bekukhona nezinye izinkakha zabadlali , uLucky Lekgwadi noSibusiso “Rhee” Zuma nabo abazakhele udumo kuPirates nakwamanye amaqembu.