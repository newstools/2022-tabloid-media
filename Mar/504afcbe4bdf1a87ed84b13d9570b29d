LIKHULU isasasa emphakatåini waselokishini eMpumalanga ngaseHammarsdale entshonalanga yeTheku ngengqophamlando yokwethulwa kwesitebele sokuqopha umculo ozokuba ngaloMgqibelo kuleli lokishi. Okwenze kubukeke lomcimbi unesasasa yindlela okuboshelwe ngayo abaculi nabo abangasalali ubuthongo obehlayo ngenxa yokulangazelela ukuba sesiteji ngosuku lomcimbi, Mashi 26, kunombolo D 129 emgwaqeni uNomanjiya, elokishini eMpumalanga nalapho kulindeleke khona ukuthi amasango avulwe ngo-8.30 ekuseni. Ngokusho kukaPastor Queen Zondi okunguyena umsunguli walesi sikhungo sokuqapha umculo iThuthuka Queen Studio abazobe behambele lomcimbi ngeke bazisole ngoba kuningi okuzobe kwenzeka futhi kungenzeka kutheleka nosaziwayo ababehlukene. Ngaphandle kokwethulwa kwesitebele somculo kuzobe kwethulwa ne-albhamu yomculo wokholo yakhe  uPastor Queen Thembani Zondi esihloko sithi,”Ngelinye Ilanga”  ebophele izingoa ezingiu-11. Ngalo lolusuku le-albhamu izobe idayisa ngemali nje ewumnikelo ka-R50. Okuhle nokuthokozisayo ukuthi kuzobe kungenwa mahhala. Ngokwezinhlelo eseziqinisekiswe kulindeleke ukuthi kube nenkonzo ezongena ngo-9 ekuseni iphume ngo-11 khona ekuseni. Lenkonzo kulindeleke ukuthi ilandelwe yihora lesidlo sasemini kusukela ngo-11 kuya ku-12 khona emini. Ngemuva kwalokho amaqembu azobe esina ededelana emcimbini wokwethulwa kwestudiyo kanye ne-albhamu yakhe ebophele izingoma ezingu-10. Phakathi kwabaculi abazobe belapha kuleli dili lomculo okuzobe kungenwa mahhala kubalwa uSiphe Zondi, uTelkom, uMusa Ncube, uKhulekani Majola, King Vee kay, Ndi Mthethwa, Thando Shangase, Sbuh Emman, Sokhulu Qhubeka. Kuphinde kuboshelwe Imbongi, Ntokozo Ngcamu, Blessings of God, Govuza MG, Joe Ndlovu, Sihle Mncwabe, Izinkanyezi Zosuku, Sphazin, Mthobisi Ngobese, Mr Goge (E-TV), Bhekithemba Hlomuka, Sicabha, Man P, Tarmza, Icebo Hlambisa, Nhlaka Khathi, Sfundo M, Phindy K Khanye noKhurani.