BAZOWEZWA ngendaba amakhaza abafundi baseBashokuhle Primary, eseMlazi, ngemuva kokuthi iHollywoodbets Foundation ibanikelele ngemfaniswano yeskole kuyo okubalwa izicathulo, amahembe, amabhulukwe namashinikhi. Laba bafundi bahlomule ohlelweni lweBack To School oluqhutshwa ile nhlangano ezweni lonke, kunikelelwa abafundi abaphuma emakhaya adonsa kanzima. Ngenxa yobubha eMlazi, abafundi bakulesi sikole bese besizwa othisha uma kukhon abakuswele. Uthishanhloko uT.H Nzimande, ubonge kwabale nhlangano ngomnikelo. Uthe ukholwa ukuthi uzokwenza umehluko ezimpilweni zabafundi. “Ukugqoka umfaniswano ophelele, nosezingeni kubuyisa ukuzethemba kubafundi. Siyababongela ngosizo abalutholile,” kusho uNzimande.